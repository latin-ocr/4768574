 

L

Quaestionem valerianae.

Quae epitome Paridis e codice Vaticano ab Angelo Mai a. 1828 edita est, eam magnum quidem

adiumentum ad Valerii Maximi libros emendandos esse homines docti consentiunt, sed maiorne
ei quam codicibus auctoritas concedenda sit, an caute illa adhibenda, inter se dissident. C. enim
Kempfius, qui in praefatione ed. p. 51, etsi eximiam sibi opem tulisset, tamen magna eum cau·
tione dixisset ea utendum fuisse, quod aliquotiens scriptor non solum in verbis sed etiam in rebus
enarrandis magno opere cum Valerio dissentiret, a O. Halmio in emendationibus Valerianis Monachii
a. 1854 editis et in editione p. 1. vituperatus est, quod ne ipse quidem hunc emendationis fontem
plane exhausisset, sed in iis partibus, quas epitome haberet, easque persaepe ita, ut ipsa
Valerii verba aut integra aut paulum inmutata adparerent, codicibus Valerianis nimium magnam
fidem habuisset. codicem enim Vaticanum, ut· vetustate Bemensem Valerii aequaret, ita prae-
stantia etiam superare, cum Paridi librum ad manum fuisse adpareret, qui et integritate et boni·
tate omnibus, qui hodie exstarent, multum praestaret. atque ut doceret, quem fluctum epitome
emendationi librorum Valerianorum ferre posset, eius ope multos Ιοοοε, qui quin sani essent nun-
quam quisquam ante eum dubitaverat, correxit. a quo Kempfius in praeclara commenta·
tione, quae inscripta est novae quaestiones Valerianae Ber-ol. 1866 ita se defendit, ut Paridem, in
quibus totus e Valerio penderet, ne ea »quidem diceret ita excerpsisse, ut non ubique quaedam
constituisset aliter atque in suo Valerio invenisset. inmutasse enim ad arbitrium verborum ordine-m,
alia Valerianis substituisse vocabula, quae insolentius dieta viderentur, ea ad vulgarem dicendi nor-
mam revocavisse multaque alia sibi suo iure indulsisse. certam eam tenendam esse rationem, ut,
. quae essent tradita a codicibus, si ita, ut essent tradita, “a Valerio scripta esse possent, intaeta

relinquerentur, etiamsi epitomae scriptura aliquo nomine praeferenda videretur. quod ut argu·
. , 1*

